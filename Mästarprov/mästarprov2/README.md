Uppgift 1 Lokal vaccinfördelning

Betygskriterium: förklara principerna, utföra enklare reduktioner mellan givna problem.

En vaccinationscentral som vill kunna optimera sin vaccinfördelning på olika åldersgrupper behöver lösa vaccinfördelningsproblemet, som definieras på följande sätt:

Indata är positiva heltal D, n, a1, ..., an, d1, ..., dn, och ickenegativa heltal t1, ..., tn, S.

Går det att fördela D doser vaccin till n olika åldersgrupper, där åldersgrupp k består av ak personer? Varje person i åldersgrupp k som vaccineras får dk doser. Minst tk procent av grupp k måste bli färdigvaccinerad (dvs få dk doser). Det maximala svinnet, antalet doser som blir över, får vara högst S.

Visa att problemet är NP-fullständigt genom att dels visa att det ligger i NP och dels utforma en polynomisk Karpreduktion mellan det kända NP-fullständiga problemet delmängdssumma (se föreläsning 25) och vaccinfördelningsproblemet.

I uppgift 1 är det viktigt att du visar att du kan principerna för NP-fullständighet och reduktioner. Ett fullständigt bevis för reduktionens korrekthet krävs däremot inte.
